---
title: Lego® WeDo + Scratch (ABC Robotyki)
---

<h6>Opis tematyczny</h6>
<p>
  <img class="aligncenter size-medium" src="/images/workshops/mucholowka.jpg" alt="Muchłówka" width="830" height="530"><br>
  Safari Camp to wyjątkowe zajęcia, w trakcie których poznajemy dzieła najdoskonalszego inżyniera wszech czasów, jakim
  jest Matka Natura! Przyjrzymy się najróżniejszym zwierzętom z całego świata, w tym gorylowi, żyrafie, czy żółwiowi,
  zastanawiając się dlaczego wyglądają i zachowują się właśnie tak. Potem wspólnie zbudujemy roboty na ich podstawie i
  postaramy się, aby sprawnie imitowały swoje pierwowzory.<br>
  W czasie zajęć wykorzystamy zestawy edukacyjnych klocków LEGO WeDo, za pomocą których dzieci budują i programują
  modele fascynujących zwierząt i roślin. Oprócz nauki robotyki, dzieci poszerzają swoją wiedzę z zakresu fizyki i
  mechaniki oraz biologii.<br>
  Środowiskiem programistycznym używanym w czasie zajęć jest Scratch.</p>

<h6>Wartość merytoryczna</h6>
<p>
  W czasie konferencji zbudujemy <a href="https://www.youtube.com/watch?v=2reBkDW8vmU">muchołówkę</a> - model rośliny
  żywiącej się owadami. Jej liście stanowią kuszącą kolorami pułapkę wabiącą niewielkich rozmiarów muszki. Wykorzystany
  w robocie czujnik ruchu decyduje o tym, kiedy pułapka ma się zamknąć. Ruch blaszek pułapki musi być na tyle szybki aby
  udało się złapać przelatującą nad czujnikiem muszkę. Konstrukcja jest doskonałą okazją do porozmawiania z dziećmi o
  tym, skąd rośliny i zwierzęta biorą energię do życia oraz o sposobach odżywiania. Poza biologiczną częścią zajęć
  opowiemy jak działają i czym są roboty. Dzieci zapoznają się z podstawowymi definicjami takimi jak: robot, silnik,
  czujnik, prąd elektryczny, program, polecenie programistyczne, algorytm, pętla programistyczna, polecenie warunkowe,
  środowisko programistyczne, język programowania.
</p>

<h6>Wymagania</h6>
<ul>
  <li>ukończone 8 lat</li>
  <li>umiejętność czytania i pisania</li>
  <li>podstawowa obsługa komputera</li>
</ul>
  
<h6>Materiały pomocnicze</h6>
<ul>
  <li>Komputer</li>
  <li>Zestaw edukacyjny LEGO WeDo</li>
  <li>Środowisko programistyczne SCRATCH</li>
  <li>E-learning RoboCAMP</li>
</ul>

<h6>Więcej</h6>

<p><a title="ABC Robotyki" href="http://www.abc-robotyki.pl/">ABC Robotyki</a></p>
